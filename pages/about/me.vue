<template>
    <main>
      <section class="about-me-page">
          <h1>O mnie</h1>
          <p>
            Hej, nazywam się Andrzej Kwiatkowski, jestem prostym programistą, fanem squasha, łasuchem lubiącym dobrze pojeść i osobą starającą się zrozumieć prawa rządzące dzisiejszym 
            światem. Jestem dość spokojną i zrównoważoną osobą, która nie lubi bezsensownie tracić energii na niepotrzebne konflikty. Lubię myśleć o swojej pracy jako o hobby. 
            Programowanie to coś, co mnie pociąga i ciekawi. Cały czas staram się poszerzać swoją wiedzę i umiejętności. Szukam optymalizacji i automatyzacji codziennych zadań. 
            Technologia i umiejętności programistyczne zdecydowanie mi w tym pomagają. Jednocześnie lubię prostotę i przejrzystość, dlatego też stronię od nadmiernego komplikowania problemów.
          </p>
          <p>
            Komercyjnie w branży IT siedzę od 2017 roku, jednak przygodę z programowaniem zacząłem już nieco wcześniej. Przed rozpoczęciem pierwszej pracy jako programista pomagałem w kilku 
            projektach studenckich realizowanych na zaliczenie. Dzięki temu miałem okazję poznać wiele kierunków programowania od kuchni (nie tylko z mojej specjalizacji). W tym okresie 
            zdecydowanie najciekawszym doświadczeniem było programowanie własnych gier w silniku Unity3D przy wykorzystaniu C# jako języka skryptowego. Możliwość zagrania we własną 
            grę, w której rozstrzeliwano i wysadzano granatami hordy zombi – bezcenne :D
          </p>
          <p>
            No ale nie samym programowaniem człowiek żyje :) Poza programowaniem interesuję się również kilkoma innymi dziedzinami.
          </p>

          <h2>
            Squash
          </h2>
          <p>
            W squasha gram od 2018 roku. Od samego początku wiedziałem, że to jest to! Uwielbiam ten sport - uwielbiam jego dynamikę, intensywność oraz to, że cały czas trzeba myśleć 
            i starać się przewidywać ruchy przeciwnika pomimo tego, że wcale nie ma na to zbyt wiele czasu :D
          </p>
          <p>
            Jeśli też grasz już dłuższy czas, jesteś z Krakowa i chciałbyś zagrać jakiś meczyk to pisz śmiało :)
          </p>

          <h2>
            Gotowanie
          </h2>
          <p>
            Gotowanie to coś co mnie odpręża i pozwala oderwać od codziennych problemów. W kuchni czuję się bardzo swobodnie - lubię eksperymentować i próbować nowych rzeczy, 
            jednocześnie nienawidzę trzymać się sztywno przepisów :D Dla mnie gotowanie to improwizacja i łamanie schematów. Każda kolejna potrawa wnosi mój instynkt kulinarny na kolejny 
            poziom dzięki czemu moja improwizacja jest zjadliwa :D
          </p>

          <h2>
            Ekonomia
          </h2>
          <p>
            Światem finansów zacząłem się interesować jakoś w pierwszej połowie roku 2020. Na początku nie miałem ambicji zgłębiać tego tematu jakoś szczególnie, chciałem tylko dowiedzieć 
            się nieco więcej na temat rozsądniejszych sposobów przechowywania swoich oszczędności. Na początku obejrzałem tylko kilka wywiadów z ludźmi, którzy się tym zajmowali na co dzień. 
            To co tam znalazłem bardzo pozytywnie mnie zaskoczyło i zachęciło do dalszej eksploracji tematu. Im dłużej go zgłębiałem, tym bardziej zacząłem wsiąkać :D Nawet w pewnym 
            momencie zabrałem się za czytanie wybranych książek o tematyce ekonomicznej i inwestycyjnej - które swoją drogą dały mi dużo szersze spojrzenie na świat finansów i uświadomiły 
            mi jak bardzo pozornie niezwiązane ze sobą rzeczy, wzajemnie na siebie oddziałują.
          </p>

          <h2>
            Człowiek
          </h2>
          <p>
            Czy jest coś bardziej fascynującego niż człowiek? Moim zdaniem nie. Interesuje mnie wszystko co jest  z nim związane, zarówno od strony fizycznej jak i psychicznej. 
            Fascynuje mnie to jak świetnie potrafimy adaptować się niemalże do każdych warunków.  Ciekawi mnie anatomia człowieka – to jak jest zbudowany, jakie procesy chemiczne i 
            biologiczne zachodzą w jego środku oraz to co wpływa na nas pozytywnie a co nam szkodzi. Pasjonująca jest też sama psychika człowieka, jego złożoność i unikalność każdego z 
            nas. Jednocześnie ciekawie jest odkrywać i poznawać mechanizmy wpływające na nasze zachowania i reakcje.
          </p>
      </section>
    </main>
</template>

<router>
    {"path":"/o-mnie"}
</router>
